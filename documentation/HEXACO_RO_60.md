# HEXACO-PI-R
## test 60-ro

### INTRODUCERE

Pe paginile următoare veţi găsi o serie de enunţuri de tipul celor pe care oamenii le folosesc pentru a se descrie pe sine şi pe alţii. Citiţi fiecare dintre aceste enunţuri şi decideţi dacă vă descrie sau nu. Apoi indicaţi răspunsul dumneavoastră în locul prevăzut pentru aceasta, din dreptul întrebării.

Trebuie să vă exprimaţi acordul utilizând scala pusă la dispoziţie, după cum urmează:  
- **1** = Dezacord puternic  
- **2** = Dezacord  
- **3** = Neutru  
- **4** = Acord  
- **5** = Acord puternic  

Daţi un răspuns pentru fiecare enunţ, chiar dacă nu sunteţi complet sigur(ă) de răspunsul dumneavoastră.

---

1. M-aş plictisi destul de mult într-o vizită la o galerie de artă.
2. Îmi planific şi îmi organizez activităţile pentru a evita agitaţia de ultim moment.
3. Rareori port pică altor persoane, chiar dacă acestea au greşit faţă de mine.
4. Sunt destul de mulţumit de propria persoană, în general.
5. Mi-ar fi frică dacă ar trebui să călătoresc în condiţii meteorologice nefavorabile.
6. Nu aş folosi linguşeala pentru a obţine o promovare la muncă, chiar dacă aş crede că pot să reuşesc în acest fel.
7. Sunt interesat să învăţ despre istoria şi politica altor ţări.
8. Deseori mă silesc să trag tare atunci când încerc să ating un obiectiv.
9. Mi se spune uneori că sunt prea critic(ă) faţă de ceilalţi.
10. Rareori îmi exprim opiniile în cadrul întâlnirilor de grup.
11. Câteodată nu mă pot opri din a-mi face griji chiar şi pentru lucruri mărunte.
12. Dacă aş şti că nu aş fi prins(ă) niciodată, aş fi dispus(ă) să fur un milion de dolari.
13. Mi-ar plăcea să creez o operă de artă, cum ar fi un roman, un cântec sau o pictură.
14. Atunci când lucrez la ceva, nu prea acord atenţie detaliilor mici.
15. Oamenii îmi spun uneori că sunt prea încăpăţânat(ă).
16. Îmi plac mai mult activităţile care implică interacţiuni sociale decât cele care implică muncă individuală.
17. Atunci când trec printr-o experienţă dureroasă, am nevoie de cineva care să mă facă să mă simt mai bine.
18. Nu este foarte important pentru mine să am bani mulţi.
19. Cred că este o pierdere de timp să băgăm în seamă ideile inovatoare.
20. Iau decizii mai degrabă pe baza a ceea ce simt în acel moment şi nu pe baza unei cugetări atente.
21. Oamenii mă percep ca fiind o persoană care îşi pierde cumpătul foarte repede.
22. În majoritatea zilelor, sunt vesel(ă) şi optimist(ă).
23. Îmi vine să plâng de fiecare dată când văd alte persoane plângând.
24. Cred că mi se cuvine mai mult respect decât unei persoane obişnuite.
25. Dacă aş avea posibilitatea, mi-ar plăcea să vizionez un concert de muzică clasică.
26. Atunci când lucrez, am uneori dificultăţi din cauză că sunt dezordonat(ă).
27. Atitudinea pe care o am faţă de oamenii care s-au purtat urât cu mine este "uită şi iartă".
28. Simt că sunt o persoană nepopulară.
29. Mă tem foarte mult de pericolele care mă pot afecta din punct de vedere fizic.
30. Dacă vreau ceva de la cineva, o să râd chiar şi la cele mai proaste glume ale acelei persoane.
31. Nu mi-a plăcut niciodată să răsfoiesc o enciclopedie.
32. Lucrez doar atât cât este nevoie pentru a-mi face treaba.
33. Tind să fiu indulgent(ă) atunci când îi judec pe alţii.
34. De obicei, în situaţiile sociale, eu sunt cel(cea) care are iniţiativa.
35. Îmi fac mai puţine griji decât majoritatea celorlalţi oameni.
36. Nu aş accepta niciodată mită, nici dacă ar fi vorba despre o sumă foarte mare de bani.
37. Oamenii mi-au spus deseori că am o imaginaţie bogată.
38. Încerc întotdeauna să fiu precis(ă) în munca mea, chiar dacă astfel munca mea durează mai mult.
39. De obicei sunt destul de flexibil(ă) în opiniile mele, atunci când ceilalţi nu sunt de acord cu mine.
40. Primul lucru pe care îl fac atunci când mă aflu într-un loc nou este să-mi fac prieteni.
41. Pot gestiona situaţiile dificile fără a avea nevoie de sprijin emoţional din partea altcuiva.
42. Mi-ar face multă plăcere să deţin bunuri scumpe, luxoase.
43. Îmi plac persoanele care au puncte de vedere neconvenţionale.
44. Fac multe greşeli din cauză că nu mă gândesc înainte de a acţiona.
45. Cei mai mulţi oameni tind să se înfurie mai repede decât mine.
46. Cele mai multe persoane sunt mai active şi mai dinamice decât mine.
47. Resimt emoţii puternice atunci când o persoană apropiată pleacă pentru o perioadă mai lungă de timp.
48. Vreau ca oamenii să ştie faptul că sunt o persoană importantă, cu o poziţie deosebită.
49. Nu mă consider o persoană de tip artistic sau creativ.
50. Oamenii spun deseori despre mine că sunt o persoană perfecţionistă.
51. Chiar atunci când oamenii fac multe greşeli, spun rareori ceva negativ.
52. Câteodată simt că nu sunt bun(ă) de nimic.
53. Nici chiar într-o situaţie limită nu aş intra în panică.
54. Nu aş pretinde că îmi place cineva, doar pentru a obţine o favoare de la acea persoană.
55. Mi se pare plictisitor să discut filosofie.
56. Prefer să fac tot ceea ce îmi vine în minte, iar nu să urmez întocmai un anumit plan.
57. Atunci când oamenii îmi spun că greşesc, prima reacţie pe care o am este să mă contrazic cu ei.
58. Atunci când mă aflu într-un grup de persoane, eu sunt cel(cea) care vorbeşte în numele grupului.
59. Rămân lipsit(ă) de emoţie chiar şi în situaţiile în care cei mai mulţi oameni devin foarte sentimentali.
60. Aş fi tentat(ă) să folosesc bancnote false, dacă aş şti că nu m-ar prinde nimeni.
